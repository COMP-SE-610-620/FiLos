[
    {
        "answer_id": 0,
        "answer": "Voit saada opintotukea opintoihisi peruskoulun jälkeen. Opintotukea voidaan myöntää myös aikuisten perusopetukseen. Voit saada opintotukea, jos opiskelet päätoimisesti ja opintojen kokonaiskesto on vähintään 2 kuukautta, edistyt opinnoissasi riittävästi, sekä tarvitset taloudellista tukea. Voit saada opintotukea myös ulkomailla opiskeluun, jos opinnot vastaavat opintotukeen oikeuttavia opintoja Suomessa tai ne sisältyvät Suomessa suoritettaviin opintoihin."
    },
    {
        "answer_id": 1,
        "answer": "Opintorahan määrään vaikuttavat: minkä ikäinen olet, miten asut, oletko naimisissa, onko sinulla lapsia. Pienimmät opintorahat ovat 8–43 euroa kuukaudessa. Pientä opintorahaa voi saada 17–19-vuotias opiskelija, joka asuu vanhempansa luona. Lapsettoman opiskelijan suurin mahdollinen opintoraha on noin 279 euroa kuukaudessa. "
    },
    {
        "answer_id": 2,
        "answer": "Voit saada ateriatukea, jos suoritat Suomessa alempaa korkeakoulututkintoa, ylempää korkeakoulututkintoa, ammattikorkeakoulututkintoa, ylempää ammattikorkeakoulututkintoa tai korkeakoulussa opintotukeen oikeuttavaa ammatillista tai erikoistumiskoulutusohjelmaa. Voit saada ateriatukea, vaikka et ole Suomen kansalainen. Jos olet vaihto-opiskelijana suomalaisessa korkeakoulussa, saat ateriatukea vaihto-opiskelun ajan. Et saa ateriatukea seuraavissa tilanteissa: Suoritat Suomessa vain ulkomaiseen korkeakoulututkintoon liittyvää työharjoittelua. Opiskelet Suomessa ulkomaisessa tai yksityisessä korkeakoulussa (esimerkiksi Estonian Business School). Opiskelet tilauskoulutuksessa. Et opiskele korkeakoulussa."
    },
    {
        "answer_id": 3,
        "answer": "Ateriatuki on 2,55 euroa aterialta. Opiskelijaravintola vähentää tuen aterian hinnasta, eli maksat ateriastasi tuen verran vähemmän. Voit saada ateriatuen vain yhteen ateriaan päivässä."
    },
    {
        "answer_id": 4,
        "answer": "Voit saada Kelasta yleistä asumistukea, jos tulosi ovat pienet. Asumistuen tarkoitus on auttaa sinua asumismenojen maksamisessa. Tukea voi saada vuokra-asuntoon, omistusasuntoon, asumisoikeusasuntoon, osaomistusasuntoon. Opiskelijat saavat asumistukea samoilla ehdoilla kuin muutkin tuen saajat."
    },
    {
        "answer_id": 5,
        "answer": "Asumistuki voi olla korkeintaan 80 % asumismenoista. Tukea voi saada esimerkiksi vuokraan tai vastikkeeseen. Asumismenoilla on yläraja eli suurin asumismenojen euromäärä, jonka perusteella asumistukea voi saada. Asumistukeen vaikuttavat ruokakunnan kaikkien jäsenten tulot. Tuen määrään vaikuttavat ansiotulot, pääomatulot ja useat etuudet. Tulot otetaan huomioon bruttona eli ennen verojen vähentämistä."
    },
    {
        "answer_id": 6,
        "answer": "Korkeakouluopiskelijan terveydenhoitomaksun maksuvelvollisuuteen vaikuttavat vain suoritettava tutkinto, läsnäolevaksi ilmoittautuminen ja se, minkä maan sosiaaliturvaan kuuluu. Sinun täytyy maksaa terveydenhoitomaksu, jos olet ilmoittautunut läsnä olevaksi ja opiskelet ammattikorkeakoulussa ja suoritat ammattikorkeakoulututkintoa, ylempää ammattikorkeakoulututkintoa tai Poliisiammattikorkeakoulun ammattikorkeakoulututkintoa, tai opiskelet yliopistossa ja suoritat alempaa tai ylempää korkeakoulututkintoa, tai jos opiskelet Maanpuolustuskorkeakoulun viranomaisyhteistyön koulutusohjelmassa (SMVIR) eli olet Maanpuolustuskorkeakoulun niin sanottu siviiliopiskelija."
    },
    {
        "answer_id": 7,
        "answer": "Vuonna 2023 korkeakouluopiskelijan terveydenhoitomaksu on 36,80 euroa lukukaudessa. Sinun täytyy maksaa se Kelalle sekä kevät- että syyslukukaudelta. Sinulle ei lähetetä laskua, vaan maksu pitää maksaa oma-aloitteisesti. Maksettava summa määritellään valtioneuvoston asetuksella, ja se voi muuttua vuosittain."
    },
    {
        "answer_id": 8,
        "answer": "Jos et maksa terveydenhoitomaksua eräpäivään mennessä, Kela muistuttaa maksun maksamisesta. Jos terveydenhoitomaksu maksetaan eräpäivän jälkeen, Kela perii 5 euron kiinteän viivästymismaksun. Jos et maksa terveydenhoitomaksua maksumuistutuksen jälkeenkään, Kela voi kuitata eli vähentää maksun ja viivästymismaksun opintorahasta ilman suostumustasi. Jos maksua ei saada kuitattua opintorahasta, terveydenhoitomaksu siirretään lain perusteella ulosottoon."
    },
    {
        "answer_id": 9,
        "answer": "Tulosi vaikuttavat siihen, kuinka monelta kuukaudelta vuodessa voit nostaa opintotukea. Sinun pitää itse huolehtia siitä, etteivät vuositulosi ylitä vuositulorajaasi. Kela huomioi veronalaiset bruttotulosi ja ulkomailta saamasi tulot."
    },
    {
        "answer_id": 10,
        "answer": "Jos nostat opintotukea vuoden aikana, sinulla on kalenterivuodelle henkilökohtainen vuosituloraja. Vuositulorajasi määräytyy sen perusteella, kuinka monelta kuukaudelta olet nostanut opintotukea kalenterivuoden aikana. Voit tarkistaa vuositulorajasi OmaKelassa. Kirjaudu OmaKelaan verkkopankkitunnuksilla tai mobiilivarmenteella. Voit myös arvioida vuositulorajaasi opiskelijan omien tulojen laskureilla. Voit saada tulot milloin tahansa kalenterivuoden aikana, kunhan ne eivät ylitä vuositulorajaasi. "
    },
    {
        "answer_id": 11,
        "answer": "Jos vuositulorajasi ylittyy esitäytetyn veroilmoituksen eli verotuksen ennakkotietojen mukaan, voit joutua palauttamaan opintotukea. Tässä tilanteessa Kela lähettää sinulle asiasta viestin, jossa kerrotaan myös palautuksen määräajasta.  Viesti lähetetään huhtikuussa niille opintotuen saajille, jotka ovat antaneet Kelalle luvan viestien lähettämiseen. Voit antaa luvan OmaKelassa kohdassa Päivitä omia tietojasi."
    },
    {
        "answer_id": 12,
        "answer": "Jos et pysty opiskelemaan sairauden vuoksi, voit jäädä sairauslomalle. Sen aikana voit saada sairauspäivärahaa. Jos opintosi keskeytyvät ja opiskelet toisen asteen oppilaitoksessa, ilmoita opintojesi keskeytyminen Kelalle. Jos opiskelet korkeakoulussa ja opintosi eivät edisty, harkitse, kannattaako sinun kuluttaa opintotukikuukausia. Jos nostat opintotukea ja opintosuorituksia kertyy liian vähän, voit joutua antamaan Kelalle selvityksen opintojesi edistymisestä. Selvitystä varten tarvitset lääkärintodistuksen sairaudestasi. Lääkärintodistus tai vastaava muu todistus voi olla tarpeen myös siinä tilanteessa, että opintotukiaikasi loppuu ja joudut hakemaan jatkoa opintotuellesi."
    },
    {
        "answer_id": 13,
        "answer": "Sairauspäiväraha korvaa alle vuoden kestävän työkyvyttömyyden aiheuttamaa ansionmenetystä. Sairauspäivärahaa varten tarvitaan lääkärintodistus. A-lääkärintodistuksella voi saada sairauspäivärahaa yleensä enintään 60 arkipäivää. Sen jälkeen tarvitaan B-lääkärinlausunto tai muu selvitys työkyvyttömyydestä. Lisäselvityksiä saatetaan pyytää jo aiemmin. Sairauspäivärahaa maksetaan omavastuuajan jälkeen. Omavastuuaika on yleensä sairastumispäivä ja sitä seuraavat 9 arkipäivää."
    },
    {
        "answer_id": 14,
        "answer": "Sairauspäivärahaa maksetaan enintään 300 arkipäivältä eli noin vuoden ajan. Saat sairauspäivärahaa enintään sen kuukauden loppuun, jota seuraavan kuukauden aikana 300 päivärahapäivää tulisi täyteen. Enimmäisaikaan lasketaan mukaan edeltäneeltä 2 vuodelta kaikki päivät, joilta sinulla on ollut oikeus Kelan sairauspäivärahaan. Mukaan lasketaan siis myös ne päivät, joina olet ollut työkyvytön mutta joina sinulle ei esimerkiksi vuositulojen vähyyden vuoksi ole maksettu sairauspäivärahaa."
    },
    {
        "answer_id": 15,
        "answer": "Opintolaina on valtion takaama laina, joka pitää maksaa takaisin. Jos Kela myöntää sinulle lainatakauksen, voit hakea lainan valitsemastasi pankista. Koska Kela takaa opintolainasi, et tarvitse lainalle muuta vakuutta. Takaus on voimassa enintään 30 vuotta ensimmäisen lainaerän nostamisesta. Sovit opintolainan korosta ja takaisinmaksuaikataulusta pankkisi kanssa."
    },
    {
        "answer_id": 16,
        "answer": "Voit saada opintolainan valtiontakauksen, jos saat Kelasta opintorahaa tai Työllisyysrahastolta aikuiskoulutustukea. Opintorahalla tarkoitetaan muuta opintorahaa kuin opintorahan oppimateriaalilisää. Vaikka et saa opintorahaa, voit kuitenkin saada lainatakauksen tietyissä tilanteissa."
    },
    {
        "answer_id": 17,
        "answer": "Vaikka et saa opintorahaa, voit kuitenkin saada lainatakauksen seuraavissa tilanteissa: Asut vanhempasi luona, olet 18–19-vuotias, opiskelet toisen asteen oppilaitoksessa etkä voi saada opintorahaa vanhempiesi tulojen vuoksi. Et asu vanhempasi luona, olet alle 17-vuotias etkä voi saada muuta opintorahaa, koska sinusta maksetaan lapsilisää. Voit kuitenkin saada lainatakauksen, jos vanhempiesi tulot ovat yhteensä alle 64 400 euroa vuodessa. Kun suoritat Maanpuolustuskorkeakoulussa sotatieteiden kandidaatin tutkintoa tai kun suoritat Raja- ja merivartiokoulussa rajavartijan yksiosaista peruskurssia tai kaksiosaisen peruskurssin 1. osaa, voit saada lainatakauksen, mutta et voi saada opintorahaa, koska saat oppilaitokseltasi opintojen ajalta maksettavaa päivärahaa."
    },
    {
        "answer_id": 18,
        "answer": "Et voi saada lainatakausta, jos aiempi opintolainasi on Kelan perittävänä. Jos aiempi opintolainasi on Kelan perittävänä ja saat sen vuoksi hylkäävän päätöksen lainatakauksesta, voit hakea lainatakauksen myöntämistä poikkeuksellisten syiden perusteella. Silloin sinun on tehtävä Kelalle selvitys poikkeuksellisista syistä. Saat ohjeet selvityksen tekemiseen opintotukipäätöksen liitteenä. Jos esität hyväksyttäviä erityisiä syitä, saat lainatakauksesta myönteisen päätöksen. Jos esittämiäsi syitä ei hyväksytä, saat hylkäävän päätöksen. Opintolainan valtiontakausta ei myönnetä opiskelijalle, joka suorittaa vapausrangaistusta."
    },
    {
        "answer_id": 19,
        "answer": "Jos opiskelet kesällä, voit saada opintotukea myös silloin. Voit saada tukea esimerkiksi luentoihin, tentteihin, työharjoitteluun ja opinnäytetyön tekemiseen. Jos olet lukiolainen, voit saada tukea kesäajalle, jos suoritat lukion oppimäärään sisältyviä opintoja. Oppilaitoksen järjestämien opintojen on kestettävä vähintään 18 kalenteripäivää jokaisena kuukautena, jolle haet kesäopintotukea. Jos olet muu toisen asteen opiskelija kuin lukio-opiskelija, voit saada tukea kesäajalle, jos opiskelujaksosi kestää vähintään 18 kalenteripäivää jokaisena kuukautena, jolle haet tukea. Selvitä Kelalle kesäopintojesi alkamis- ja päättymispäivä. Opintojen sisältöä ja laajuutta ei tarvitse selvittää. Korkeakouluopiskelijalle kesäopintotuki myönnetään hakemuksen mukaisesti. Opintotuki myönnetään sille ajalle, jolle olet sitä hakenut."
    }
]